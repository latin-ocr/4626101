45

non nisi ad Pisam pertinet, quae=prima est Etruriae urbs.¹ Mas-
silia Antipolis Nicaea in Ligurum finibus sunt. ² de populis
praeter Ingaunos et Intemelios Polybius Oxybios et Decietas no-
minat, ³ quorum in finibus Apro fluvius est et urbs Aegitna ad
mare sita.4 Polybium etiam Tauriscos, Taurinos Agones Liguribus
tortasse adnumerasse jam supra vidimus.

Secundum Liguriae oram a Pisa ad Rhodani ostium Massili-
oticum quinque dierum navigationem esse dicit. ⁵

11. Etrusci Etruriam incolunt, olim autem et campi, qui sunt
circa Padum, et campi Phlegraei circa Neapolim et Nolam siti
eorum dicioni subjecti erant. Etruria a Pisa aut a Luna ad
Ostiam pertinet, unde ad Lunam a Polybio mille trecenta triginta
stadia numerantur, quam oram alii duo milia quingenta stadi-
orum longam esse dicebant. ⁶ in mediterraneis Etrusci Liguribus
finitumi sunt, qui usqne ad Arretium montes tenent, et Umbris,
qui alterum Apennini latus incolunt.

12. Umbri Umbriam tenent et id latus Apennini incolunt,
de quo ad mare Hadriaticum descenditur.⁷ campi autem, qui
sunt usque ad Senam et agrum Picenum, Galliae adnumerantur,
cum Senones eos occupassent, quibus expulsis ⁸ Romani primam
Galliae coloniam eo deduxerunt, Senam, ⁹ Gallis, qui antea urbem
incolebant, cognominem. ex lege Flaminia hac in terra prima
agrorum divisio facta est, et ager Picenus, qui in Gallia est
(ἐν Γαλατίᾳ ἡ Πικεντίνη προσαγορευομένη χώρα) ¹⁰ Romanis est
assignatus. Umbrorum ipsum nomen minus valet apud Polybium,
neque ad omnes Umbriae, quae dicitur, gentes extenditur, cum
eis Sarsinates non adnumeret, qui et ipsi Apenninum incolunt.
(Ὄμβροι καὶ Σαρσινᾶται). ¹¹

13. Campania. Ausones, qui etiam Opici a Graecis voca-
bantur, 12 olim a Circeio promontorio meridiem versus terram
tenebant, quibus duobus unius populi nominibus postea, cum alii
populi terram sibi subjecissent veteresque incolas expulissent, duos
populos significari rerum scriptores putabant. quo in numero
etiam Polybius est, ¹³ qui Opicos et Ausones campos incolere dicit,
qui pateant circa Cratera Campaniae sinum.

Campaniam (Καμπανία, ¹4 τοὶ περὶ - κατὰ Καπύην πεδία ¹⁵)
Campani ¹0 incolunt. hi campi olim etiam Phlegraei ¹⁷ nominati

 

¹ 2, 16. ² 33, 7. 2. ³ strab. 202. Pol. 33, 8. 1. 10, 2. 11, 2. ⁴ 38,
ιο, 2. cat. ⁵ 3, 41. 4. ⁶ Strnb. 222, ⁷ 2, 16. 3. ⁸ 2, 19. 12, ⁹ ib. ¹⁰ 2, 21.
7. ¹¹ 2, 24. 7. ¹² Aristol. Pol. 7, 9. Strab. 242. ¹³ Strab. ib. ¹⁴ 7, l. Ι.
¹⁵ 3, 90, 10. 91, 2. ¹⁵ 2, 24. 14. ¹⁷ 2, ιτ. ι. 3, 91. 7.

