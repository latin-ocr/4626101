31

copiosius urbis sinim describit, quod eo melius poterat, cum ipse
urbem vidisset neque audita referret.¹

8. Urbs 2 in sinu erat sita, qui initio fere decem stadia
latus, ad brumalem occasum spectabat et cujus intimus recessus
viginti stadia ab ostio aberat. sinus autem portus formam prae-
bebat, cum insula in ipso ostio sita esset, quae utrinque angustum
modo aditum admitteret. itaque hac insula maris undarum vi
fracta placidam sinus aquam habebat, nisi ipso Africo flante
undasque in eo movente. contra omnes alios ventos terra undique
projecta sinum tutum reddebat neque undis expositam. in recessu
sinus mons excurrebat paeninsulae forma, in quo urbs erat con-
dita. marc eam ab orientali et meridionali parte circumfluebat,
occidentalem autem et septentrionalem stagnum cingebat, pleris—
que in locis vadosum et aditum ad urbem concedens, ³ 'etiam
maris accessui et recessui expositum. 4 ea enim terrae pars, qua
urbs cum continenti conjungebatur non plus erat duo stadia lata
ct fossa interscissa, quae stagnum cum mari confluens reddebat.
quo factum est, ut urbs a terra plane esset sejuncta et solo ponte
fossae imposito aditus ad illam pateret. ipsa urbs, antequam a
Romanis occupata esset, non quadraginta stadiorum habebat cir-
cuitum, ut nonnulli perhibuerant, sed, ut de visu Polybius affirmat, ⁵
non plus quam viginti stadiorum. erat autem in valle exstructa,
quam utrinque tumuli cingebant, meridionali excepto latere, quo
a mari ad urbem aditus in plano fiebat. quorum tumulorum duo
erant montibus similes et asperi, reliqui tres multo quidem depres-
siores, sed praerupti et difficilem praebentes aditum. maximus
eorum orientali parti objectus in mare procurrebat et templum
Asclepii in eo erat aedificatum. huic oppositus alter erat simili
situ in occidentali parte, in quo arx regia magnifice aedificata
erat, quam putabant ab Hasdrubale regnum petituro esse paratam.
reliqui tres humiliores septentrionalem urbis partem cingebant,
de quibus is, qui orientem versus situs erat, Hephaesti tumulus
nominabatur, medius Aletae, tertius Saturni.

9. Prope hanc urbem, non plus viginti stadia ab ea, metalla
erant argenti, quae Polybius maximis adnumerabat, cum quadrin-
gentorum stadiorum orbem complecterentur. quibus in exercendis
quadraginta milia operariorum erant occupata ‚ quorum opera
populo Romano in diem viginti quinque milia drachmum redibant.

ᾱὲἕοτίρείῐ 6etiam Polybius, quali ratione purum ibi argentum
e ceretur.

 

¹ ιο, 11. 4. ² 10, ιο. ² 10, s. 7. ⁴ 10, 14. s. ⁵ 10, 11. 4. ⁶ Strab.147.

