-29

¹ a campis illis ad Emporium, ut nostri quidem libri tradunt, 4200
sunt, a quo loco ad Carthaginem novam 4200, ut stadiorum octo
milia quadringenta efficiantur. etiam in eo numerO, qui a Car-
thagine nova ad ‘Emporium traditus est, fere octingenta stadia
deesse videmus. ad illa igitur stadiorum septem milia ducenta
adjicienda esse fere sexcenta stadia ab Emporio ad Pyre-
naeorum finem docti viri putant, ut numerus octo milium
a columnis ad Pyrenaeos, et novem milium a Carthagine nova
ad Alpium descensum fere compleatur. etiam Strabo ¹ paulo
minus octo milia a Narbone ad columnas eum numerasse dicit,
qualem mensuram etiam a Pyrenaeis ad easdem tradit, unde
apparet, Polybium non procul a Narbone Pyrenaeorum finem po-
suisse. Iberiae igitur orae longitudinem nimiam habet et ab Era·
tosthenis mensura septem milia a Massilia, sex a Pyrenaeis ad
columnas dicentis 2 tantopere decedit. quantam autem latitudinem
totius paeninsulae habuerit, a Pyrenaeis ad mare exterum, ex
longitudine Tagi fluvii videre possumus, quem a fonte ad ostium
octo milia stadiorum longum esse putat. ³

4. De montibus hujus paeninsulae nulli commemorantur,
nisi Pyrenaei (ἡ Πυρήνη, ⁴ τὰ Πυρηναῖα ὄρη ⁵) qui Celtas etiam
in ipsis montibus habitantes ab Iberis separant,⁶ et montes
prope Saguntum ad mare desinentes, qui Iberos a Celtiberis se-
jungunt. ⁷

Ex fluviis autem nominantur praeter ipsum Iberum Baetis et
Anas, ⁸ qui ex Celtiberia fluunt fere nongenta stadia a se distantes,
Tagus⁹ in Lusitania, secundum quem ab Hasdrubale ad Pyre-
naeos iter esse factum dicit. de longitudine ejus jam supra
diximus.

5. Hanc paeninsulam Iberi incolunt et his vicini in medi-
terraneis Celtiberi, quibus nominibus complures gentes comprehen-
duntur, praeter hos alii populi, qui nullo communi nomine utuntur,
aut de quibus non constat, utrum Iberis an Celtiberis eos Polybius
adnumeraverit, quales sunt Turdetani, Turduli, Carpetani vel
Carpesii, Vaccaei, Lusitani, Celtici, Conii. Eratosthenem autem,
qui antiquiorum omnium opinionem secutus totum Europae tractum
occidentalem Celtas usque ad Gades habitare dixerat, propter hanc
opinionem Polybius vituperat. ¹⁰

6. Atque Iberi quidem Iberiam incolunt et totam tenent in·
terni maris oram a Pyrenaeis ad columnas, de opibus eorum
etiam Polybius dixerat et reguli cujusdam, qui Phaeacum luxuriam

 

'simu 106. = ² ib. ² 34, 7. 5. ⁴ 3, 35. 2. 10, 39. 8. ⁵ 3, 35. 3.
⁶ ιο, 39. 8. τ 3, 17. 2. ⁸ 34, 9. 12. ¹· 3, ιι. 5. ¹⁰ strab. 106.

