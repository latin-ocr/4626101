6 .

alii fecerunt, tum nuper vir doctissimus ¹ sed, hac iu re haud scio
an J‘usto morosior, qui glorificandi Pytheae merita studio quamvis
Justo commotus et in alios geographos et in Polybium ,vehemen-
tissime invectus est, quod Pytheae explorationes, quae quanti
aestimandae sint nos scimus, illi non acceperunt. nonne timendum
erat, ne alter Euhemerus vel Antiphanes exstitisset? prudentis
igitur viri erat talia quasi mendacia a libris suis prohibere, neque
illi sunt accusandi qui, cum frustra maximam operam in Pytheae
narrationum veritatem explorandam contulissent, omnia quasi fa-
bulosa atque ficta rejecerunt. omnia enim unius hominis testimonio
et fide accipienda erant, cum nemo post illum ad has extremas
regiones adire ausus esset, neque quid vere, quid falso a Pythea
narratum esset, ne Romanorum quidem expeditionibus multo post
Polybium, in Britanniam factis satis esset exploratum. ²

10. Summam autem eorum, quae itineribus atque explorati—
onibus suis cognoverat, partim in singulis historiarum libris
occasione oblata exposuit, partim separato historiarum libro
continuo tractavit, quod ante eum et alii rerum scriptores et
Ephorus fecerant. ³ Polybius saepius se nonnullis de locis sepa-
ratim dicturum esse profitetur,4 ne his describendis rerum gesta-
rum continua narratio interrumpatur, neve ipsae descriptiones
abrupte tantum atque obiter fiant, sed suo quidque loco et tempore
exponatur. nam eadem ratione, qua ipsae res gestae, si quis
singulas eas enarret, neque quemadmodum omnes cohaereant de-
monstret, non rerte cognoscantur, etiam totius orbis terrarum
figuram situm atque ordinem recte perspici non “ posse dicit, si
nobilissimae urbes singulae visitentur aut in tabulis pictis ab aliis
separatae inspiciantur.⁵ separato igitur loco mare Atlanticum
descripturus est, et quae in eo propria sint, insulas Britannicas,
et ubi sint plumbi albi fodinae, fretum Herculeum, iberiam ejus-
que argenti et auri metalla.

11. Hoc historiarum libro, quo Polybius geographiam sepa·
ratim tractavit, Strabo usus est, sed numerum eJus non citat.
tria tantum fragmenta, quae Athenaeus servavit,⁶ tricesimum
quartum librum citant, quorum quidem duo lberiae mentionem
faciunt, tertium orae Galliae. praeterea hic liber apud Stepha-
num Byzantinum (s. v. Αἰθάλη) citatur. quibus geographicis
trium diversarum terrarum fragmentis, et maxime quod praecipua

¹ Miillenhofflus in archaeol. germ. p. 350. sequ. ² Tacit. Agric. 10. ⁸ Strab.
8. p. 332. ⁴ 3, 59. 6. 1, 4. 6, 3, 57. ⁵ 1, 4. 6. 3, 57. 58. ⁶ Athen. 7?
p. 302 c. 8, p. 330d. 33212.

