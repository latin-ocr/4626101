42

Italiae oram orientalem ab Japygi'ae promontorio ad Aquilejam
sex milia centum sexaginta sex stadiorum longam esse putasse
videatur. Senam autem duo milia quingenta stadiorum ab intimo
Hadriatici maris recessu abesse alio loco dicit, ¹ ut si recte Sena
in nostros libros recepta est, Aquilejam ab illo recessu plus mille
stadia abesse putandum sit. quod fieri potuisse equidem haud ne-
gaverim, cum etiam a Peloponneso Polybius ad eundem recessum
8250 stadiorum esse dicat.

Latitudinem Italiae ab illo loco, quo Apenninus mons incipit,
per campos gallicos ad mare Hadriaticum quattuor esse milia
centum stadiorum putat. 2

4. Eadem ratione, qua ad totam paeninsulam unum Italiae
nomen transponit, montes etia-m, qui per mediam Italiam porri-
guntur, uno appellat nomine, quo soli Ligures utebantur, cum re-
liqui Italiae populi etiam postea singulis Apennini partibus sin-
gula nomina darent neque totum montium tractum uno nomine
comprehenderent. Apenninus igitur mons (ὁ Ἀπεννῖνος,3 τοὶ Ἀπεν-
νῖνα ὄρη 4) continuus per mediam Italiam⁵ procurrens, ab eo loco,
quo prope Massiliam Alpes attingit, usque ad mare Siculum per-
tinet, ut etiam ei montes a Polybio Apennino adnumerentur, quos

super mare Sardoum sitos Alpes maritimas alii nominant. ab illo -

initio Apenninus orientem versus se extendit, tria milia sexcenta
stadiorum, et a meridie campos terminat, qui sunt circa Padum.6
deinde fere quingenta stadia a mari Hadriatico distans ad dextram
se vertit a campis, qui propter hanc causam hac in regione latius
meridiem versus patent usque ad Senam⁷ aut Ariminum, ubi
campi Gallici cum reliqua Italia conjunguntur.8 Apenninus per
totam Italiam omnes fluvios dirimit,⁹ ut omncs aut in mare
Etruscum influant, aut in Hadriaticum, solo Aufido excepto, qui
in ea Apennini parte, quae ad mare Etruscum spectat, ortus, per
Apenninum perfluit et in Hadriam se immittit.

ἴ). Inter hunc Apenninum et Alpes ei patent campi (τοὶ
γαλατικά πεδία), ¹0 qui totius Italiae extremi septentriones versus
siti sunt, fertilitate autem et magnitudine omnibus Europaeis
praestant, quos quidem Polybius cognovit. Eis quoque trianguli
figuram esse affirmat, quus cacumen super mare Sardoum sit
prope Massiliam, ubi Apenninus et Alpes conjungantur. latus
autem ejus septentrionale, duo milia ducenta stadiorum longum,

¹ 2, 14. 11. Sena ex Cluveri conj. ² 2, 14. 10. ³ 2, 14. 10, ⁴ 33, 11. l,
⁵3, 110. 9, ⁶ 2, 14. 10. ⁷ 2, m, 3, 86. 2. Β 3, 61. ⁹3, 110. 9.

¹⁶ 2, 14. 7.

