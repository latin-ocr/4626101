8

ex meliore sua seientia itineribus parta eos emendans. tali ratione
dc Pythea, ¹ Dicaearcho, ⁸ Eratosthene, ⁸ ,iudicavit etiam de Eu-
doxo, ⁴ Ephoro,⁶ Timaeo, ⁸ Zenone Rhodio, ² Demosthene⁸ κτίσεων
scriptore. ,

13. Non omnia autem, quae de Polybii geographia nobis
traduntur, ex historiarum libris desumpta sunt. quod ex eis apparet,
quae Strabo narrat et quae Geminus eadem de re. Strabo ⁹ enim
de zonis dicturus, quibus Polybius totam terram diviserit, libro
tricesimo quarto sine dubio usus est. sententiam igitur Polybii
in eo legebat, zonam sub aequinoctiali sitam caelo frui temperato.
eandem sententiam ex Polybio Geminus 10 citat, sed addit, Po-
lybium librum ea de re scripsisse, qui inscribatur de habitatione
circa aequinoctialem. Schweighaeuserus quidem hunc librum
tricesimi quarti partem esse putat, sed causae, quas Strabo ex
Polybio affert, prorsus de eis decedunt, quas apud Geminum
legimus et paulo infra descripturi sumus, qui sine dubio ex eodem
scriptore suas habet. ipsam autem hanc causam, quam Geminus
Polybio attribuit, Strabo Posidonii senteutiam esse dicit, qui apud
Strabonem Polybium propter causam , quam dixerit, vituperat,
neque aliam ejus cognosse videtur. Posidonius autem ipse hac
in divisione terrarum pugnantia secum dixerat et sententiam suam
mutaverat. ¹¹ fortasse jam Eratosthenes, qui primus sub aequi·
noctiali temperatum esse caelum putaverat, similem causam protulit,
quam secutus postea Polybius mutavit. hoc quidem constat, Stra-
bonem et Posidonium in Polybii libro tricesimo quarto aliud legisse,
ac Geminum in ejusdem libro ea de re conscripto, quod declarari
non potest, nisi alium fuisse librum statuamus, sive ante histori-
arum libros conscriptos sive post eos, quo sententiam suam sepa-
Yato loco Polybius exposuerit.

14. Etiam periplus orae libycae, quem Plinius nobis tradit, ¹2
sine dubio neque libro tricesimo quarto, neque alio historiarum
attribuendus est. Artemidorus enim et Strabo ¹3 vehementer
Eratosthenis occidentalium regionum inscitiam vituperant, et
maxime, quod in extero mari ad oram libycam multas urbes esse
scripserit et insulam Cernen, quae omnino non exstent. itaque cum
Strabo Polybium maximi aestimaret, qui fieri potuit, ut librum
ejus, quem paulo ante copiosius tractaverat, hac in re plane

 

¹ strab. 2, p. 104. 4, p. 190. ² id. p. 104, ⁸ib. ⁴ id. 10, p. 465. ⁵ ib.
⁸ Pol. 12. cf. 34, 10. 5. strab. p. 183. ⁷ 16, 16. sequ. ⁸ 12, 1. 5. 988ηὶ).2,
p. 97. ¹⁰ elementa astron. 13, ap. PotaV. Uranol. p. 54. ¹¹ Strab, p. 97-98,
¹² Plin. 5, l. 8. ¹³ strab. 1, p. 47. 17, p, 826. p. 829,

