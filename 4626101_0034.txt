26

2. Ac de Cerne quidem Atlantici maris insula alio loco
dicturi sumus, de Britannicis autem insulis (ἦ Bemmari, ¹ Βρεττα-
νικαὶ νῆσυι) et de Thule, quae senserit Polybius, nihil satis constat,
nisi quod Pytheae narrationes, ab Eratosthene acceptas, de magni·
tudine insularum, de insula Thule et de mari prope eas sito, ut
fabulosas rejicit, cum ne Scipio quidem Aemilianus, qui Massi.-
lienses Narbonenses Corbilonenses his de regionibus sit percon-
tatus, de Britannia quidquam audire potuerit. Polybius autem
professus erat, 2 se ut de aliis ignotis regionibus etiam de insulis
Britannicis et de fodinis plumbi albi κατ’ ἰδίαν dicturum esse. quae
fodinae cum ante Pytheam, qui primus Graecos de his regionibus
et de ipso insularum Britannicarum nomine certiores fecerat, in
Cassiteridum insulis sitae esse putarentur, haec opinio retinenda
erat, siquis Pytheae itinera fabulis adnumerabat, et etiam nomina
ab illo tradita rejicienda erant.

Ejusdem generis ex Polybii sententia Panchaea insula crat,
quam Euhemerus in rubro se mari invenisse gloriatus est. ³

3. Prope columnas Herculis ab ostio freti viginti quinque
M. p. (200 stadia) 4 Gades Polybius collocat (τά Γάδειρα), insulam
cum urbe, cujus insulae longitudinem duodecim M. p. (96 stadia)
esse dicit, latitudinem tria M. p. (24 stadia). similem longitudinem
etiam Strabo tradit ⁵ et Artemidorus, ⁶ sed de latitudine discrepant,
cum Strabo minimam esse unum stadium tradat, Artemidorus
sedecim. abesse Gades ab Europa proxima parte minus pedes
septingentos, reliqua plus septem M. p. <56 stadia) Polybius putat.
ibidem nobilissimum Herculis templum erat, cujus de puteo geo-
graphi disputabant, cum aqua ejus tempore accessus et recessus
maris contraria pateretur, ut in accessu intermitteret, in recessu
rediret. cujus rei causam Polybius ex veterum physicorum de
ventis opinione affert detractam. cum enim e specu recessuque
interiore terrarum venti edantur, ⁷ accessus maris exitum eorum
obstruit, quo fit, ut ad pristina loca redeuntes fontis aquam repri-
mant. recessus autem maris viam ventis aperit, quibus emissis
fons quoque redire potest. ⁸ hanc Polybii opinionem Artemidorus
et Posidonius impugnabant, alius aliam causam afferens.

De interni autem maris insulis Polybius cum alias copiosius
describit, tum maxime Siciliam, quas descriptiones hoc loco prae-
termitto.

 

¹ Strab. 104. ² 3, 57. 3. ² strab. 104. of. Diod. 5, 42. ⁴ Plin. 4, 119.
’,βαιὴ Ρ. 169. ⁶ Artemidorus ap. Agathem. 20. ‘¹ Senecae nat. quaest. 5, 14.
⁸ Strab. p. 1⁷2.

 

