14

Asiae Africaeque conjunctione neque huic neque illi opinioni
addicere se vult. nemo enim, inquit, ad hoc tempus sine dubio
affirmare potest,' utrum a meridie circa Aethiopiam Asia et Africa
cohaereant et terra sit continua, an mare eam circumfluat. ¹ sed ’
cum terram putet circa aequinoctialem esse omnium altissimam
et etiam ab ea magis meridiem versus terram patere videatur
censere, non dubitamus, quin illam sententiam secutus sit, quam
apud Aristotelem primum invenimus et quae postea ab Hipparcho,
MarinO, Ptolemaeo vulgaris est facta. magnum igitur mare au-
strale, quod Rubrum nominatur, nulla ei fuit maris Atlantici pars,
sicut Eratostheni videbatur. duos autem hujus Rubri maris sinus
separatis nominibus distinxisse non videtur, sed totum, ut Hero-
dotus, maris Rubri nomine complexus est (ἡ Ἐρυθρά θάλαττα). in
Polybii libris 2 hoc nomen non legitur, nisi in sinu appellando, qui
persicus ab aliis vocatur, in quo etiam Arabiae aromatum men-
tionem facit.⁸

9. Eadem ratione ab Eratosthenis decedit opinione, cum mare
Hyrcanium,⁴ cum Oceano confluens non faciat; quod Polybium
¹ putasse ex sedibus apparet, in quibus Apasiacas Nomades collocat.
habitare enim 1203 censet inter Oxum fluvium, qui in mare Hyr-
canium influat, et Tanaim, qui in Maeotim.⁵ Schweighaeuserus
quidem Polybium hoc loco Tanaim putat et Jaxartem confudisse,
qui in Caucaso Indiae monte exortus in mare Hyrcanium influit
et a Macedonibus, ⁶ qui etiam aliorum montium fluviorumque no-
mina illarum regionum mutaverant, Tanais est appellatus. sed
quamvis scriptorem illum nobis non notum, ex quo Polybius hac
de re sua hauserit, Jaxartem Tanais nomine intellexisse verisimile
sit, Polybius tamen solum illum Tanaim Asiae atque Europae
finem intellexit, quo fit, ut mare Hyrcanium inter Oxum et Tanaim
in Oceanum effluere et Apasiacarum sedes dirimere putare non
possit.

10. Jam supra diximus Polybium putasse Oceanum totam
cingere terram, cujus maris occidentalem partem, qua ora Africae
et Europae alluatur alios Oceanum nominare dicit, alios mare
Atlanticum. ⁷ multo autem praestat mari interno sive nostro
magnitudine, cui etiam opponitur et exterum vocatur et mag-num.v
(ἡ ἔξω καὶ μεγάλη θάλαττα, ⁸ ἡ ἔξω, ἡ ἐκτός 9). ignotum est et a
paucis visitatum, cum orae ejus ad fines Africae et Europae ab

¹ 3, 38. l. ² 5, 46. Τ. 48. 13. 54. 12. 9, 43. 2. 13, 9. 3 et 5. ⁸ 13, 9. 5.
⁴ 5, 44. 5. cet. ⁵ 10, 48. l. ⁶ Arriani exp. Al. 3, 30. Strab. p. 509. 510.
⁷ 16, 29. 6. ⁸ 3, 37. ιι. ⁹ 3, 37. 9. 57. 2. 59. 7. 16, 29. 9.

