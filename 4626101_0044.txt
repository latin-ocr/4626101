36

arte aliqua, quam nullam habebant, parantur ad victum cultum-
que vitae necessariae. sed cubile eis erat humi in stramine et
cibus caro. divitiae autem pecus erat et aurum, quod hac sola
omnes in terras agi ferriquepossent, quo vellent. ¹

4. Ipsius Galliae transalpinae Polybio exigua tantum pars
nota erat, ut inter Tanaim et Narbonem totam terram sub ipsis
arctis esse positam putaret. sed etiam quas regiones, urbes, quos
populos fluvios montes noverit et nominaverit, non scimus. in
libro tricesimo quarto, ut Iberiam, etiam Galliam separatim de· .
scripsit, sed pauca nobis hac de terra traduntur.

Ligerim2 nominabat, quod flumen in Oceanum influit. ad
Ligerim urbs erat sita Corbilo, quae praeter Massiliam et Nar-
bonem gravissimum Galliae emporium erat. cives harum trium
urbium Scipio Aemilianus de Britannia percontatus est, neque quid-
quam certi cognoscere potuit. Polybius fortasse solam Galliae
oram ipse vidit et Rhodani vallem usque ad Insulam, inde-autem
viam, quae est super Alpem Graiam ad Insubres

5. Oram Galliae ¹iusto minorem habet, cum a Pyrenaeis ad
eum locum, quo Hannibal Rhodanum transiit, et qui quattuor
itinera a mari aberat, mille sexcenta stadia esse dicat, a Massilia ³
ad columnas plus novem milia, a Narbone et a Pyrenaeis ad
easdem sere octo milia stadi01·um.4

Ipse Narbo in recessu sinus est sita, quem Italiae et Iberiae
litora faciunt. fluvius5 ad urbem est ejusdem nominis, qui ab
aliis Atax vocatur. inter hunc et Pyrenaeos montes campi patent,
in quibus llleberim et Ruscinonem (Ῥόσκυνος) ,fluvios et urbes
nominat, quas Celtae incolant. quibus campis tenuem tantum
humum inductam esse dicit, quam multa agrostis tegat. sub ea
arenam esse duas vel tres ulnas altam, et sub arena aquam, quae
ex fluviis super ripas effusis submissa sit. cum aqua etiam pisces
sub terram venire, qui agrostis radices pastum sibi quaerant, quo
fieri, ut campi subterraneorum piscium pleni sint, qui effodiendo
capiantur. hi pisces fossiles (ἰχθῦς ὀρυκτοί) eidem sunt, quorum
alii quoque ad hanc oram mentionem faciunt. f*

6. Rhodani solam inferiorem partem Polybius novit, de reli-
quis fabulas narrat, cum nemo ad id tempus terras illas explo-
rasset et ipsarum Alpium nomen Hannibalis demum expeditione
Graecis notum factum esset. fontes igitur Rhodani super intimum
esse maris Hadriatici recessum putat,⁷ occasum versus fluentes,

¹ 2, 17. 9, ² strab. 190 ³ id. 106. ⁴ id. 105. ⁵ Athen. 332a. ⁶ strab.
182. de mir. ausc. 94. ⁷ 3, 47. 2.

