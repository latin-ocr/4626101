38

Raetos. ¹ animal quoque Alpibus proprium primus descripsit,
aloem. ²

8. Quae tali modo Polybius multo melius, quam alii narrat, ,

suis ipse explorationibus cognoverat, cum ipse Alpes vidisset, ⁸
et ad solum Polybium referendum est, quod de Hannibalis ex-
peditione accuratius nobis traditum est. nam tum demum rectius
aliquid de ea cognitum est, cum neglecta Livii confusa illa narra-
tione solum Polybium ducem rerum scriptores sequebantur. quo-
rum primus Mellevillius fuit, qui ipse rei militaris peritus, Polybio
duee vias illas exploravit et invenit, quibus Hannibal usus est,
qua in exploratione postea multi locorum illorum peritissimi
illum secuti sunt, qui singula corrigentes totum probaverunt.

Non meum esse videtur hoc loco illorum sententias multis
verbis repetere, sed quae ab ipso Polybio traduntur expositurus
sum, et quae hodierna loca fere sine dubio plurimi recentiorum
cum eis contulerunt, 'quae Polybius describit.

9. Ac Rhodanum quidem Hannibal eo loco transiit, qui
quattuor dierum iter a mari abest, ducenta stadia infra illum
locum, quo fluvius in duas partes divisus, insulam quandam facit. ⁴¹
transitu facto exercitus adverso Rhodano orientem versus iter
feeit, quasi in mediterraneas Europae partes profecturus.⁵ quod
orientem versus exercitum iter fecisse dicit, Polybii opinione effi-
citur, quam illum de Rhodani et Alpium situ habuisse supra de-
monstravimus. quartis castris, octavis igitur a mari, Hannibalem
ad Insulam venisse tradit,⁶ quae sit terra incolarum multitudine
frugumque copia praestans, et quae nomen ex situ traxerit, cum
Rhodanus et Isara fluvii utrumque latus amplexi in unum con-
fluant. magnitudinem ejus et figuram cum Delta Aegypti com-
parat, a quo hoc differat, quod hujus latera mari et fluviis allu-
antur, insulam autem summi montes cingant. nomen populi, ad
quem primum Hannibal in Insulam intrans venit, Polybius nou
tradit, sed ab Allobrogibus eum distinguit, per quorum agros
Hannibalem princeps illius usque ad adscensum in Alpes comi·
tatus sit.

10. Per decem dies⁷ a transitu Rhodani Hannibal adverso
flumine iter fecerat in plano, fere octingenta stadia, sex igitur
dies per insulam et ultima itinera per Allobrogum agros, cum
primum Alpes adscendit per angustias ab Allobrogibus occupatas.
(Mont du Chat). duodecimo die Carthaginienses in urbe expugnata

 

¹ strab. 208. ² id 207. ³ 3, 48. 12. ⁴ 3, 42. τ. ⁵ 3, 47. 1. Liv. 21.31.
⁶ 3, 49. 5. ² 3, 50. 1.

